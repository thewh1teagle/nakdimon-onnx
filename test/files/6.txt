נַזְכִּיר שֶׁלִּפְנֵי כִּשְׁנָתַיִים הוֹדִיעָה הַחֶבְרָה עַל פְּתִיחַת מֶרְכַּז סַיְיבֶּר רִאשׁוֹן בָּאָרֶץ. בְּרֵיאָיוֹן שֶׁעָרַכְנוּ אָז עִם מָתֵיָאֵס אוֹלְבֵּרֶיךְ, הַמַּנְכַּ"ל הָעוֹלָמִי שֶׁל פּוֹרְשָׂה דִּיגִיטָל, הוּא אָמַר שֶׁאַחַת הַסִּיבּוֹת הַמֶּרְכָּזִיּוֹת לִכְנִיסַת הַחֶבְרָה לְיִשְׂרָאֵל, וּלְחַפֵּשׂ כִּשְׁרוֹנוֹת בִּתְחוּם הַסַּיְיבֶּר הִיא הָעוּבְדָּה שֶׁיֵּשׁ פֹּה "גִּישָׁה שׁוֹנָה לַתְּחוּם" בְּהַשְׁוָואָה לִמְקוֹמוֹת אֲחֵרִים בָּעוֹלָם.

"סַיְיבֶּר חָשׁוּב לָנוּ מְאוֹד, בְּעִיקָּר בְּיִשְׂרָאֵל. זוֹ הַסִּיבָּה שֶׁאֲנַחְנוּ מַרְחִיבִים אֶת הַנּוֹכְחוּת שֶׁלָּנוּ פֹּה. אֲנַחְנוּ מַאֲמִינִים שֶׁבִּמְכוֹנִית סְפּוֹרְט הַמְּהִירוּת חֲשׁוּבָה מְאוֹד, אַךְ בְּמַקְבִּיל גַּם הַבְּלָמִים חֲשׁוּבִים. אִם נִשְׁוֶּוה אֶת זֶה לְעוֹלָם הַדִּיגִיטָלִי, סַיְיבֶּר זֶה הַ'בָּלָם' שֶׁצָּרִיךְ כְּדֵי לְיַיצֵּר מוּצָרִים טוֹבִים יוֹתֵר לַלָּקוֹחוֹת שֶׁלָּנוּ", אָמַר לָנוּ אוֹלְבֵּרֶיךְ. הוּא אָמַר עוֹד כִּי "יֵשׁ פֹּה תְּשׁוּקָה לִתְחוּם הַסַּיְיבֶּר שֶׁאֵין בְּמָקוֹם אַחֵר. סַיְיבֶּר יִהְיֶה אֶחָד הַתְּחוּמִים הַחֲשׁוּבִים עֲבוּרֵנוּ בְּיִשְׂרָאֵל בֶּעָתִיד הַקָּרוֹב".